
\chapter{Projekt: Udvidelse af \emph{photon mapping}}
\label{cha:project}

I vores projekt valgte vi at udvide raytraceren til understøtte den
fulde \emph{photon map}-algoritme. Derudover har vi implementeret
firkantede \emph{area lights}.

\section{Area lights}
\label{sec:area-lights}

\emph{Area lights} er lyskilder, der har en størrelse. Derudover
udsender de ikke lys i alle retninger, men kun i en forudbestemt
retning (dvs. ligesom en ``normal'' loftslampe i virkeligheden).

En af ``sideeffekterne'' ved at bruge \emph{area lights} er, at
skygger bliver bløde, da et punkt kan være være belyst af en del af
lampen i stedet for enten at være i fuldkommen skygge eller fuldkommen
lys.

\emph{Arealights} er inddelt i et antal \emph{sample}punkter, fordelt
over hele overfladen. Når der \emph{traces}, skal hvert punkt
undersøge om det ligger i lys én gang for hvert \emph{sample}punkt på
lyskilden. Det gør naturligvis, at renderingstiden forøges, men
billedkvaliteten forøges også, idet skygger og lyseffekter bliver mere
realistiske. En illustration af, hvordan vi itererer over
\emph{sample}-punkter på et \emph{area light} kan ses på figur
\ref{fig:arealight_diagram}.

\begin{figure}[htbp]
  \centering
  \includegraphics[width=8cm]{screenshots/project/arealight.png}
  \caption{Metode til at iterere over \emph{sample}-punkter på et
    \emph{area light}.}
  \label{fig:arealight_diagram}
\end{figure}

Ligeledes skal der ved fotonudsendelse udsendes lige mange fotoner fra
alle \emph{samples}. Dette gøres ved at udsende én foton fra første
samplepunkt, én foton fra næste samplepunkt og så fremdeles til alle
samplepunkter er besøgt, hvorefter der startes forfra. I modsætning
til et punktlys udsendes fotoner ikke ligeligt i alle retninger, men
cosinusfordelt i normalvektorens retning, som påkrævet iflg. ``A
Practical Guide to Global Illumination using Photon Maps''. Metoden
til at generere cosinusdistribuerede retningsvektorer er beskrevet i
den vedlagte PDF-fil ``cosineDist3D.pdf'', der stammer fra
forelæsningsslides fra Dartmouth College i USA.

For simplicitetens skyld, understøtter vi kun firkantede
\emph{arealights}.

Vores scene renderet med \emph{photon mapping} og et \emph{area light}
i stedet for et punktlys kan ses på figur
\ref{fig:arealights_all}. Bemærk, at \emph{ambient}-lys er fjernet fra
scenen. Læg mærke til at \emph{caustics} er ændret ift. punktlyset.

\begin{figure}[htbp]
  \centering
  \includegraphics[width=8cm]{screenshots/project/01-arealights_with_all.png}
  \caption{\emph{Arealights} tilføjet vores raytracer fra ugeopgave 8-9}
  \label{fig:arealights_all}
\end{figure}

\section{Den fulde \emph{photon mapping} algoritme}
\label{sec:den-fulde-photon}

Trinnet, der manglede for at have implementeret den fulde \emph{photon
map}-algoritme, var \emph{final gather}. \emph{Final gather} er at
erstatte opslaget i \emph{photon mappet} ved det første \emph{ray}-hit
med en Monte Carlo-integration af det indirekte diffuse lys i punktet.

Dette har vi gjort ved at udsende en reflekteret stråle fra
hit-punktet og slå op i \emph{photon mappet} hvis den reflekterede
stråle ramte et andet objekt. Opslaget blev lavet med en større radius
end et normalt opslag. Dette sker, for at erstatte højfrekvens-støj i
\emph{photon mappet} med lavfrekvens-støj fra ``integrationen''. Det
tillader os at udsende færre fotoner og samtidig opnå en visuel
kvalitet der stadig er god. Ulempen ved dette er, at \emph{caustics}
samt direkte lys forsvinder. Det direkte lys kan dog simpelt gendannes
vha. den normale raytracing-metode. En rendering foretaget med $1000$
fotoner uden \emph{final gather} kan ses på figur
\ref{fig:1000_no_final_gather} mens en rendering med $1000$ fotoner og
\emph{final gather} kan ses på figur \ref{fig:1000_final_gather}.

\begin{figure}[htbp]
  \centering
  \includegraphics[width=8cm]{screenshots/project/02-1000_photons.png}
  \caption{1000 fotoner uden \emph{final gather}}
  \label{fig:1000_no_final_gather}
\end{figure}

\begin{figure}[htbp]
  \centering
  \includegraphics[width=8cm]{screenshots/project/03-1000_photons_final_gather.png}
  \caption{1000 fotoner med \emph{final gather}}
  \label{fig:1000_final_gather}
\end{figure}

\subsection{Gendannelse af \emph{caustics}}
\label{sec:gend-af-caust}

For at få \emph{caustics} til at vise sig på det renderede billede
igen, skal der genereres et seperat \emph{caustic photon map}. Dette
gøres ved kun at gemme de fotoner, der har været igennem en
$LS^+D$-vej. Samtidig skal man sørge for at disse fotonveje ikke
gemmes i det normale \emph{photon map}. Når \emph{tracingen}
foretages, laves der et opslag i \emph{caustic photon mappet} og
resultatet herfra bruges sammen med de øvrige bidrag til at bestemme
den endelige farve.

Resultatet af det seperate \emph{caustic photon map} kan ses på figur
\ref{fig:caustic_photon_map}. Læg mærke til, at resultatet ligner
figur \ref{fig:arealights_all}. Forskellen i lysstyrke skyldes at
figur \ref{fig:arealights_all} ikke havde slået \textit{ambient light}
til.

\begin{figure}[htbp]
  \centering
  \includegraphics[width=8cm]{screenshots/project/04-caustic_map.png}
  \caption{Seperat \emph{caustic photon map}}
  \label{fig:caustic_photon_map}
\end{figure}

%%% Local Variables: 
%%% mode: latex
%%% TeX-master: "report_main"
%%% End: 
